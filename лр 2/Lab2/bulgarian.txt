Аз много обичах баба Галуна, защото тя беше приказлива и гальовна. Пък и добре се
разбираше с моя настойник отец Анастаси. Той си беше останал вдовец, нямаше кой да му
шета из къщи – само тя идеше... да му сготви в неделя, да го поизкърпи и изпере.
До трети клас на прогимназията аз учех в Добрич. Отец Анастаси ме настани при
едно попско семейство и трябва да кажа, че тия хора бяха внимателни и добри с мене.
Освен мъката, че нямам близки, друга мъка не съм изпитвал в детинството си...
Всяка събота отец Анастаси ме спохождаше, кога сам, кога с чифликчията Тома, и
никога не забравяше да тури в джоба на дрешката ми малко дребни пари. Когато идваше
сам, той не обелваше дума за парите – само се усмихваше, даваше ми ги, без дори да ме
погледне. Но чифликчията вторачваше тежките си очи в мене и много строго ме
поучаваше:
– Туй са пари – да ги харчиш умно и не за щуротии! Като ти се дояде сладко – да си
купиш сладкиши от сладкарницата, ама толкоз, колкото можеш сам да изядеш. Пък ако
нищо не ти се яде – кътай си ги... Като си дойдеш на село, поп Анастаси ще ти купи кон.
Сладкиши аз не обичам и сега, нито съм ги обичал като дете. А конете – за кон
винаги съм мечтал.
Но ето какво се случи по онова време.
Събирах аз пари цял един месяц, “кътах” ги, както ме беше учил Тома, в една дървена
кутийка с ключе. А тази кутийка не беше малка – побираше повече от две шепи бели пари.
“Е, лято ще препускам на кон – радвах се. – Всеки месец по толкова – ще стигнат за
едно жребче!”
Но като превали месецът, кой знае как и защо взе да ме притиска някаква особена
мъка. Хвалех се на другарчетата си, че събирам пари, че ще си купя кон, който ще има
грива до земята, показвах им дървената кутийка с ключето и блажено примигвах. Повечето
от другарчетата ми бяха все бедни деца, ходеха боси и в кално време, и в пек. Те гледаха
кутийката..., слушаха приказките ми и... мълчаха...
...Един ден аз отключих кутийката, раздадох шепа от парите си на най-упоритите
мълчаливци, после ги поведох към сладкарницата и там всички ядохме пасти и пихме
боза... Върнах се в къщи с празна кутийка и с весело сърце. Попът се мръщеше, мърмореше
нещо в брадата си, а попадията ме гледаше със студени очи.
След някой и друг ден ето че у нас пристигнаха отец Анастаси и Тома Лефтеров.
Попът ги въведе в гостната, черпи ги с черешово сладко и кафе, побъбриха си, после
извикаха и мене. Тоя път не ме поканиха да седна. Оставиха ме да стърча прав до
вратата. Чифликчията ме наблюдаваше сърдито, а отец Анастаси беше забил поглед в
земята и макар че се мъчеше да изглежда и той сърдит, по лицето му беше се разляла
една слънчева, топла усмивка.
– Ти си безразсъдно момче – започна чифликчията. - ...Бива ли да трошиш парите,
дето ти ги дава твоят настойник, за разни вагабонтлъци? Човек, който не уважава парата,
далече няма да иде, тъй да знаеш.
...Тоя ден чифликчията си трънга, без да ми подаде ръка, както правеше друг път.
Това... никак не ме опечали.
Аз влязох в стаята си, когато чух отец Анастаси отново да се изкачва по дървената
стълба.
– ...Забравил съм броеницата – обясняваше той на попадията. – Ей тука съм я
забравил, в гостната, където седях.
После той отвори вратата на моята стая и като се озърна да види дали попадията не е
някъде наблизо, повика ме с пръст.
– Ти не се кахъри, че Тома те гълча толкоз! – прошепна ми той. И като ме плесна
лекичко по бузата, бръкна в дълбокия джоб на расото си и извади оттам една лъскава
монета. – Вземи, сине – каза ми той – дядо поп не ти се сърди. Ама не казвай никому, чу
ли?
Бързешком слезе по стълбата, а аз стоях като вцепенен на мястото си.
Приказлива – разговорчивая, словоохотливая; гальовна – нежная, ласковая; добре се
разбираше с моя настойник – она ладила с моим опекуном; шета из къщи – вести в доме
хозяйство, хлопотать по дому; прогимназия – неполная средняя школа; чифликчия –
помещик; не обелваше дума за парите – ни единым словом не обмолвился/ни слова не
говорил о деньгах; вторачваше тежките си очи в мене – смотрел на меня (впивался в
меня) пристальным тяжелым взглядом; да си купиш сладкиши – купи себе пирожные/
лакомства; кътай си ги – откладывай / копи их; дървена кутийка – шкатулка; две шепи
бели пари – две горсти сребреников; като превали месецът – но когда месяц был на
исходе; взе да ме притиска някаква особена мъка – меня стала одолевать смутная тоска;
блажено примигвах – в блаженстве закрывал глаза / жмурился; оставиха ме да стърча
прав до вратата – так и оставили меня стоять у дверей; беше забил поглед в земята –
уставился в пол; се мъчеше да изглежда и той сърдит – несмотря на то, старался
казаться сердитым; Бива ли да трошиш парите – разве можно транжирить деньги, сорить
деньгами; вагабонтин – (здесь) плут, проказник; броеница – четки; повика ме с пръст –
поманил меня пальцем; ти не се кахъри – не печалься, не тужи; стоях като вцепенен – я
стоял в оцепенении (онемев) / я застыл как вкопанный